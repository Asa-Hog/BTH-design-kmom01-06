---
Title: 01 Colors
Description: Colors
Template: analysis-article
---

Färger samt känsla hos tre olika friskvårdswebbplatser
=======================

Färgpaletter och val av typsnitt dokumenteras för tre olika webbplatser, för att kunna analysera deras färgval och känslan de förmedlar.

Urval
-----------------------

Urvalet består av tre webbplatser i tränings- och friskvårdssammanhang; gymmet SATS, spakedjan Sparadiset samt friluftsgården Hellasgården (se webbplatsernas adresser under "Referenser"). Dessa valdes för att kunna undersöka eventuella likheter och skillnader mellan tre företag inom samma område, som ändå har olika fokus. De vill alla nå ut för att göra människor friskare och hälsosammare, men på olika sätt.

Metod
-----------------------

För att kunna jämföra webbplatserna togs screenshots av de tre sidorna. Tillägget ColorZilla i webbläsaren Chrome användes för att på så sätt få den exakta färgkoden för de olika färgerna webplatserna visar upp på sina sidor. 

Resultat
-----------------------

### SATS
En screenshot av webbplatsen för SATS visas nedan:<br />

![SATS webbplats](%assets_url%/img/analysis/colors/sats1.JPG) {.website}

Följande färger hittades med hjälp av ColorZilla på webbplatsen:<br />
<table style="border-spacing: 4px; border-collapse: separate">
    <tr>
        <td style="height: 50px; width: 50px; background-color: #0d2134">
        <td style="height: 50px; width: 50px; background-color: #fa5333">
        <td style="height: 50px; width: 50px; background-color: #253e5c">
    </tr>
</table>
<br />
Den orangea färgen sticker ut från de två blåa nyanserna vilket indikerar att det inte är ett analogt eller monokromt färgschema som används. Komplementfärgen till den orangea är en grönaktig nyans, vilket kan indikera att de använder ett triadiskt färgschema med två blå nyanser samt den orangea som en accentfärg. På webbplatsen används ett typsnitt i sans-serif, för både rubriker och brödtext. Rubrikerna är skrivna med versaler.

### Sparadiset
Sparadisets webbplats visas i nedanstående bilder:<br />

![Sparadisets webbplats](%assets_url%/img/analysis/colors/spa1.JPG) {.website}
![Sparadisets webbplats igen](%assets_url%/img/analysis/colors/spa2.JPG) {.website}

Följande färger hittades på webbplatsen:<br />

<table style="border-spacing: 4px; border-collapse: separate">
    <tr>
        <td style="height: 50px; width: 50px; background-color: #7d8542">
        <td style="height: 50px; width: 50px; background-color: #f9f4e5">
        <td style="height: 50px; width: 50px; background-color: #784d2d">
    </tr>
</table>
<br />
Färgerna som används är dova och jordnära. Det är svårt att avgöra vilket färgschema som används på webbplatsen. Det är inte tydligt att de använder en accentfärg, troligen använder de ett eget färgschema med färger som återfinns i naturen, med ungefär samma ton. Det används två olika typsnitt och de är båda sans-serifer. Det ena, som används på en del av rubrikerna, efterliknar handstil. För en del andra rubriker samt brödtexten används ett enkelt sans-serif-typsnitt.

### Hellasgården
Följande bilder visar screenshots av Hellasgårdens webbplats: <br />

![Hellasgårdens webbplats](%assets_url%/img/analysis/colors/hellas1.JPG) {.website}
![Hellasgårdens webbplats igen](%assets_url%/img/analysis/colors/hellas2.JPG) {.website}

På webbplatsen hittades följande färger:<br />

<table style="border-spacing: 4px; border-collapse: separate">
    <tr>
        <td style="height: 50px; width: 50px; background-color: #063321">
        <td style="height: 50px; width: 50px; background-color: #ffff01">
        <td style="height: 50px; width: 50px; background-color: #93b747">
        <td style="height: 50px; width: 50px; background-color: #329560">
    </tr>
</table>
<br />
Färgerna består av olika gröna nyanser samt en accentfärg i klargult. Gissningsvis använder de ett analogt eller monokromt färgschema med den gula färgen som en accentfärg. Typsnittet som används på både rubriker samt brödtext är av typen sans-serif, med en mjuk framtoning.

Analys
-----------------------

### SATS
Sans-serif- typsnittet och användningen av versaler ger, tillsammans med de klara färgerna, och dessutom användandet av en accentfärg, ett piggt intryck. Det är rimligen en känsla som företaget kan vilja förmedla.

### Sparadiset
De dova färgerna som används ger en avslappnande känsla och handstilen gör det mer personligt. Det är också den känslan webbplatsen förmodligen vill förmedla, en känsla av ro och avslappning.

### Hellasgården
Färgerna som används är av gröna nyanser som återfinns i naturen. Antagligen är webbplatsens färgval är medvetet för att ge en känsla för natur och friluftsliv, samtidigt som typsnittet gör att det känns avslappnat.

Sammanfattningsvis kan man säga att webbplatsen för SATS ger ett piggt och alert intryck, vilket är något man förknippar med träning; energi och glädje. Sparadisets webbplats är mer lugn och harmonisk, vilket också är den känsla man vill åt när man besöker ett spa. Hellasgården har en känsla däremellan, visar upp färger som finns i naturen, och ett ganska mjukt typsnitt som känns avslappnat, men har samtidigt en klar accentfärg som ger energi. Alla tre webbplatser har fått till en känsla som återspeglar aktivitetsnivån på de respektive företagen.

Referenser
-----------------------

De webbplatser som användes har adresserna:<br />

SATS: www.sats.se<br />
Sparadiset: www.sparadiset.se<br />
Hellasgården: www.hellasgarden.se

Övrigt
-----------------------

Rapport skriven av: Åsa Höglund
