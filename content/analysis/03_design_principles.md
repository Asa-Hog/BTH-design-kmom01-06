---
Title: 03 Design principles
Description: Design principles
Template: analysis-article
---

Användning av designprinciper inom tre komikers webbplatser
=======================

Tre olika personsidor undersöks för att identifiera vilka designprinciper de använder sig av, och ifall de har något som utmärker sin design. Sedan görs samma analys på min egen portfolio, för att se vilka skillnader som finns.

Urval
-----------------------

Urvalet består av tre komikers webbplatser. Dessa valdes för att de är i underhållningsbranchen och har nytta av att marknadsföra sig själva på ett bra sätt.

Metod
-----------------------

För analysera sidorna används artikeln "Design Elements & articles" som mall för olika designprinciper. De principer och element som beskrivs i artikeln är t ex linjer, färg, textur, perspektiv, repetition, symmetri, balans, kontrast, inramning, grid, riktning, rörelse och djup.

Resultat
-----------------------

Gemensamt för dessa tre webbplatser är att de ska framhäva artisten, och göra reklam för vad den har på gång.

### Robert Gustafsson
<picture>
    <img class = "comedy-page" src = "%assets_url%/img/analysis/design-principles/robertgustafsson.JPG" alt="Robert Gustafsson">
</picture>

Webbplatsen har klara och starka färger som ger ett glatt, livligt och lite galet intryck. Det känns som ett bra val för en komiker som vill frammana skratt och glädje.

På webbplatsen syns användning av textur, på både headern och footern. Bokstäverna i headern har fått ett djup, och bilderna som visas i cirklar på sidan är utplacerade i ett 4x4-grid med en ram runt varje bild, vilket också ger balans och symmetri på sidan, då titeln är centrerad. Det är stark kontrast mellan färgerna och rörelse är infört när muspekaren hovrar över en av cirklarna.

Undersidorna är mer diskreta och har alla svart text på en vit bakgrund, och inte så mycket färger.

### Babben Larsson
<picture>
    <img class = "comedy-page" src = "%assets_url%/img/analysis/design-principles/babbenlarsson.JPG" alt="Babben Larsson">
</picture>

Färgtemat på Babben Larssons webbplats går i bruna, lila och rosa toner, vilket ger ett glatt men ändå sofistikerat intryck, passande för dess syfte.

Bilden på henne själv i headern med händerna utsträckta gör att blicken riktas mot mitten - hennes namn och sidans titel. Även faktumet att namnet rör sig när man hovrar med muspekaren över det gör att mycket fokus hamnar där. Runt henne är bakgrunden ljusare, vilket ger en känsla av djup i bilden. Sidan är också symmetrisk och balanserad, och har starka kontraster mellan olika områden.

Några av undersidorna är ganska avskalade. Pressbilderna visas i varierande storlekar, vilket ger en rörelse på sidan. Kontaktsidan är livfull i och med att hon är inklippt i bilden på ena sidan, men texten till vänster gör att sidan ändå känns balanserad.

### Johan Glans
<picture>
    <img class = "comedy-page" src = "%assets_url%/img/analysis/design-principles/johanglans.JPG" alt="Johan Glans">
</picture>

Känslan på Johan Glans' webbplats är positiv och glad. Han själv är placerad i en vinkel med ett leende på läpparna, vilket ger en glad känsla som förknippas med rörelse och underhållning. Detta passar mycket väl in i webbplatsens syfte.

Rörelse är den designprincip som framgår tydligast på webbplatsen. Vinkeln på hans kropp gör att blicken direkt dras mot titeln på sidan, och ger den även en livfullhet. Färgerna på bakgrunden av bilden går från blått till rosa, och dessa färger återfinns även längre ner på sidan, och i headern, vilket bidrar till en harmoni. Det finns en balans på sidan, och i footern är "Kontakt" utskrivet i betydligt större bokstäver än texten under, vilket ger en livfullhet och även fokus på det viktiga, att det finns kontaktuppgifter - om man vill veta detaljer får man läsa noggrannare.

Undersidorna är mer avskalade med vit bakgrund, men bilderna som finns har ganska skarpa färger och stor kontrast mot bakgrunden, så de passar väl in webbplatsen som helhet.

Analys
-----------------------

Sammanfattningsvis använder dessa tre webbplatser ett antal olika designprinciper var. De har gemensamt att de använder mycket färg, kontrast och rörelse vilket gör att de känns glada och ger ett positivt intryck, vilket är passande för deras yrke. Det är också användningen av dessa designprinciper som gör att sidorna känns mer speciella, och har det lilla extra.

När det gäller min egen me-sida så känns den mer statisk och platt i jämförelse med de andra som undersöktes. Elementen är fyrkantiga, och det finns inte mycket som bryter av mot det. Det saknas även rörelse på sidan, där tycker jag min sida skiljer sig mest från de undersökta. Den skulle också må bra av att få in lite textur. 

Bildgalleriet och teknologisidan använder grid och känns balanserade i och med att det är lika stora rutor jämt fördelade över sidan. Den använder proportioner på galleri- sidan i och med att bilderna är små, men videon är stor och spänner över hela sidan. Det ger ett balanserat intryck eftersom det enbast finns en video men nio bilder. Lite rörelse finns då menyalternativen och länkar ändrar färg då man hovrar över dem. Bilderna och teknologiboxarna, samt bilden på förstasidan har lite skuggor som ger de djup. 

Det ljusa temat känns glatt pga färgvalen och titeln "Design" som är i ett barnsligare typsnitt. Det mörka temat känns mer strikt. Som en me-sida tycker jag den fungerar bra, men det hade varit bra med något som gör att sidan sticker ut lite mer, just eftersom det ska vara en personlig sida.

Förstasidan är väldigt lik sidorna "About" och "Docs", och visar enkel text, medan de andra undersidorna använder grid.




Finns det uppdateringar du kan göra på din sida sett utifrån vad du märkt av under din analys?

Notera uppdateringarna du gör, eller väljer att inte göra.

Referenser
-----------------------

Design Elements & articles: https://www.canva.com/learn/design-elements-principles/ <br />
Robert Gustafsson: https://www.robertgustafsson.se/start.html<br />
Babben Larsson: https://babben.se/<br />
Johan Glans: https://www.johanglans.se/<br />

Övrigt
-----------------------

Av: Åsa Höglund
